# Követeleményspecifikáció

## Vezetői összefoglaló

    Vállalalkozásunk egy jó ötlet alapján jött létre, amely jó időben került megvalósításra a megfelelő piaci körülmények között. Amögött, hogy ez egy jól működő céggé válhasson, komoly stratégiai tervezés, kemény munka, stabil minőségmenedzsment és elhivatottság áll. A vásárlói elégedettséget minőségi gépekkel kívánjuk megalapozni, melynek karbantartását jól képzett szakemberek végzik. 
    Egy cégnek mindig készen kell állnia a fejlődésre, együtt kell haladnia a korral és ki kell aknáznia a technika nyújtotta lehetőségeket. Ennek fényében és ezt szem előtt tartva jutottunk el arra a pontra, hogy tégláról téglára építve elindítsuk vállalkozásunkat a bővülés útján.

## Jelenlegi helyzet
    Vállalkozás: SpeedWash mosoda
    Gépek: 5 db kombinált mosó- és szárítógép
    Egy tisztítási szolgáltatást nyújtó vállalkozás önkiszolgálói formában. Jelenleg 1 helyszínen üzemel. Alapvetően jól menő vállalkozásról van szó. A vállalkozás teljesítménye több, mint kielégítő. A reklámra még nem áldoztak komolyabban, szórólapos hírdetést alkalmaztak. A mosoda jó híre szájról szájra terjed. A tulajdonos már gondolkodik a terjeszkedésben, de előbb még néhány dolgot meg akar alapozni. A biztos működés támogatja a korszerű és rendszeresen karbantartott gépek biztosításávalkínálata. mindazonáltal problémaként merült fel, hogy kialakultak túltelített és pangó időszakok. Felmerült az igény, hogy a szolgáltatás igénybevételét valamilyen szinten irányítani lehessen. A telefonok és emailek kezelése már megterhelő és nem is hatékony.

## „Vágyálom rendszer”
     A következő szint meglépése a vállalkozás internetes felületen történő megjelenítése. A webes felület egyrészt reklámként szolgálna, valamint a továbbiakban reklámfelületként is más szolgáltatások és termékek számára. Ennek az oldalnak a SpeedWash alapfunkcióját kell támogatni, azaz a felhasználók számára úgy kell megjelennie, amely nyilvánvalóan a mindennapi feladatok megkönnyítésére szolgál.
     A felület egyszerűsége által legyen hívogató. Néhány kattintás elég legyen a regisztrációhoz, amely közvetlen kapcsolatot teremt a szolgáltatás igénybevevői és a vállalkozás között. A regisztráció alapján azonnal értesülhetnek a legújabb akciókról és egyéb fontos információkról.
     A időpontfoglalás menüpont megteremti azt a kiegyenlítettséget a szolgáltatás igénybevételében, ami jelenleg a fő problémát okozza és kiegyensúlyozottá teszi a cég működését. Az előzmények nyomonkövethetősége pedig segít kialakítani egy napi/heti/havi rendszerességet a felhasználók részére, amely segít szervezettebbé tenni a mindennapjaikat.

## Jelenlegi üzleti folyamatok
    1.	Mosó- és szárítógépek
        •	Nyilvántartás
        •	Selejtezés, beszerzés
        •	Karbantartás 
    2.	Használatba adás 
        •	érkezéskor tájékoztatás reklámfüzet segítségével
        •	elérhetőségről szóbeli információ
        •	kezdő és záró időpont vezetése Excel táblázatban
        •   telefonos tájékoztatás, időpontegyeztetés
        •   emailek megválaszolása

## Igényelt üzleti folyamatok,
    1.	Online megjelenés
        •	vonzó, barátságos arculat
        •	egyszerű kezelhetőség
        •	átláthatóság
        •	informálás
    2. Funkciók
        •   regisztrálás
        •   bejelentkezés
        •   időpontfoglalás
    
## A rendszerre vonatkozó szabályok
    A web felület szabványos eszközökkel készüljön: html/css/javascript. Az azonosítás folyamán a jogszabályok betartása kötelező.

## Követelmény lista
    1. Kezdőoldal - a vállalkozás rövid bemutatása
    2. Regisztráció - a felhasználók regisztrálhassanak felhasználónév, email és jelszó megadásával
    3. Többszörös regisztráció kezelése - a felhasználónév és email ne ismétlődjön
    4. Időpontfoglalás - dátum és időpont kiválasztásával foglalás
    5. Egyértelműség - egyszerű, érthető lépések biztosítása mind a regisztrációnál, mind az időpontfoglalásnál
    6. Platformfüggetlenség - bármilyen eszközön használható, amely rendelkezik webböngészővel
    7. Bővíthetőség, egyszerű karbantartás - a szabványos eszközök használata által biztosított
    
